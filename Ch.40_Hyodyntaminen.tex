% !TEX root = ./HY-CS-main.tex
\chapter{Tietomallin hyödyntäminen oppimisanalytiikassa\label{luku4}}

Oppimisanalytiikan hyödyntäjiä on useissa käyttäjäryhmissä: oppijat, opettajat, opetuksen tutkijat, organisaatiot ja hallintohenkilöstö \citep{romeroEducationalDataMining2010}. Nämä käyttäjäryhmät hyödyntävät samaa tietoaineistoa eri käyttökohteisiin jalostettuna, joita on esimerkiksi oppijan osalta oman oppimisen parantaminen tai opettajien osalta opetuksen parantaminen vastaamaan paremmin oppijoiden vaatimuksia. Opetuksen parantamisessa tietoaineiston avulla voidaan esimerkiksi parantaa opetukseen liittyvää päätöksentekoa löytämällä kurssit, joista on eniten hyötyä oppijoiden kehittymisen kannalta. Oppija puolestaan voi esimerkiksi saada vinkkejä hänen oppimispolkuaan hyödyntävistä oppimateriaaleista.

Ennustavien mallien avulla muodostetaan keskimääräistä oppijaa kuvaavia malleja, joiden avulla yksittäisiä oppijoita voidaan vertailla \citep{wolffImprovingRetentionPredicting2013}. Ennustavan mallinnuksen avulla voidaan ennustaa esimerkiksi kuinka oppija tulee menestymään kurssilla ja onko oppija pääsemässä kurssia läpi. Tämä tapahtuu vertailemalla oppijaa muodostettuun malliin ja mallin avulla saatavaan ennusteeseen onko oppija vaarassa olla läpäisemättä kurssia. Tämän avulla oppijalle voidaan kohdistaa tarvittavia tukitoimia.

\section{Yksitäiseen oppijaan kohdennetut ehdotukset}

Oppijan menestymistä kurssilla voidaan ennustaa eri tarkoituksiin \citep{barberCourseCorrectionUsing2012a}. Tähän voidaan hyödyntää aiempien kurssien menestystietoa muista lähteistä, sekä kurssin edistyessä lisätä kurssisuorituksista saatavaa tietoa mukaan analyysiin. Yhdistämällä tämän visualisointiin, voidaan tarjota oppijalle reaaliaikainen näkymä kurssimenestyksestä ja hyödyntää tätä motivaation lähteenä. Kurssitasolla voidaan seurata opiskelijan toimintaa kurssilla ja tehdä havaintoja kurssin edistymisestä ja menestymisestä \citep{longPenetratingFogAnalytics2011,siemensLearningAnalyticsEmergence2013}. Tätä voidaan tehdä esimerkiksi luokittelulla tai ennustavilla malleilla.

Naiivilla Bayesin luokittimella voidaan esimerkiksi yrittää tunnistaa opiskelijoita, jotka ovat vaarassa saada hylätyn osallistumaltaan kurssilta \citep{barberCourseCorrectionUsing2012}. Selittävinä muuttujina oli henkilöön liittyviä taustatietoja, suoritettujen opintopisteiden suhde yritettyihin opintopisteisiin sekä toimintaa verkko-oppimisympäristön keskustelualueella. Selittäville muuttujille oli annettu eri painoarvoja riippuen kurssin viikosta.

Yksi oppijan menestymiseen perustuva tarkastelu on onko oppija vaarassa pudota kurssilta \citep{oliveSupervisedLearningFramework2018, suhonenUsingMoodleData2019}. Tarkastellaan oppijan toimintaa verkko-oppimisympäristössä ja yritetään löytää eri merkkejä oppijan putoamisesta kurssilta. Tarkastelua voidaan laajentaa eri kurssien väliseksi \citep{kinnari-korpelaOppimisanalytiikallaTehokkaampaanOhjaukseen2020} ja analytiikan löytäessä putoamisvaarassa olevan oppijan esimerkiksi oppijan jättäessä ilmoittautumatta kursseille ja lopulta hiljaisesti jättämällä opinnot kesken, voidaan hänelle tarjota kohdistetusti tukea oppimiseen jo aikaisessa vaiheessa.

Usean selittäjän lineaarista regressiota voidaan hyödyntää esimerkiksi etsittäessä eri relaatioita oppijoiden verkko-oppimisympäristön toiminnan ja akateemisen menestyksen väliltä \citep{agudo-peregrinaCanWePredict2014}. Riippumattomia selittäviä muuttujia olivat eri tyyppiset interaktiot verkko-oppimisympäristössä ja riippuvana selittävänä muuttujana jokaisen oppijan saamana kurssin päättöarvosanana esittety akateeminen menestys, joiden väliltä löydettiin merkittäviä relaatioita.

% \color{blue}
% Moodleen on sisäänrakennettu Learning Analytics API:n avulla opiskelijoiden tippumisen tunnistamisen tarjoava malli \citep{oliveSupervisedLearningFramework2018,monllaoAnalyticsAPIMoodleDocs2021}. \color{red} Avaa Moodle osuutta vielä tarkemmin. \color{black}

Yksi taso on hyödyntää oppimisanalytiikkaa sisällön suosittelemiseen \citep{longPenetratingFogAnalytics2011,siemensLearningAnalyticsEmergence2013}. Tässä oppijan oppimispolku muotoillaan osaamista vastaavaksi esimerkiksi ohjaamalla perusasiat jo hyvin osaava oppija haasteellisemmalle kurssille tai tarjotaan heikommin pärjäävälle opiskelijalle taitotasoa vastaavia tehtäviä. Tämä voidaan jatkojalostaa useammalle eri tasolle: mukautetaan oppimista oppijoiden mukaan prosessinäkökulmasta. Tätä voidaan jatkaa yksittäisen kurssin sisällön mukauttamisella ja loppuviimein älykkään mukautuvan opintosuunnitelman luomiseen, missä luodaan jatkumoa kurssilta toiselle esimerkiksi oppimispolun muodossa.

Oppimispolku on ohjeistus, joka kertoo oppimistehtävien ohjeistukset ja tavoitteet, sekä havainnollistaa oppimisen edistymistä kurssin aikana \citep{toivolaFlippedLearningKaanteinen2017}. Oppimispolun halutaan mahdollistaa oppijan oman luontaisen oppimistahdin hyödyntäminen. Oppimisanalytiikan avulla voidaan visualisoida oppijan edistyminen oppimispolulla ja tarjota myös suosituksia seuraavista tehtävistä \citep{longPenetratingFogAnalytics2011}. Jos oppija ei ole vielä ymmärtänyt jotain oppimispolun osa-aluetta, voi analytiikka ehdottaa lisätehtävää osaamisen vahvistamiseksi ennen seuraavaan osa-alueeseen siirtymistä. Pikapalautetta voidaan hyödyntää itsearvioiden toteuttamiseen ja edelleen analytiikan tukena. Oppijalle voidaan tarjota mahdollisuus vertailla omaa suorittamista anonymisoituun yhteenvetoon vertaisista oppijoista.

\section{Opetuksen kehittämiseen kohdennetut ehdotukset}

Oppimisanalytiikasta saatavalla datalla voidaan kehittää resurssien sijoittelua ja käyttöä \citep{longPenetratingFogAnalytics2011}. Oppimisanalytiikalla voidaan löytää nykyisistä kursseista heikkoja kohtia, joihin ratkaisu voi olla esimerkiksi uuden kurssin luominen tai nykyisen kehittäminen tukemaan osaamisvajeen paikkaamista. Tämä voi näkyä esimerkiksi oppimateriaalin kehittämisenä, mikäli analytiikka osoittaa tietyn osa-alueen tehtävien menevän muita heikommin. Vertailussa voidaan esimerkiksi hyödyntää eri opertusmateriaalin osien tarkastelukertoja.

Oppimisanalytiikan avulla voidaan ymmärtää paremmin oppilaitoksen onnistumisia ja haasteita \citep{longPenetratingFogAnalytics2011}. Oppilaitoksen tuottavuutta ja tehokkuutta voidaan kehittää hyödyntämällä viimeisintä tietoa ja haasteisiin pystytään vastamaan nopeasti. Tätä voidaan toteuttaa analysoimalla erilaisia skenaariovaihtoehtoja kokeilemalla vaihtoehtoja oppijan opetukseen vaikuttavista tekijöistä, ja saada näiden pohjalta muodostetusta ennusteesta vertailtavaksi eri muutosten vaikutukset.

Oppimisanalytiikan avulla voidaan kehittää opetussuunnitelmia sekä tukea hallinnon päätöksiä \citep{romeroEducationalDataMining2010,longPenetratingFogAnalytics2011}. Kurssivalikoimaa voidaan parantaa oppijoiden valintojen sekä suorituskertojen perusteella. Lisäksi voidaan löytää ajankohtaisia tarvepohjaisia lähtöjä uusille kursseille opetussuunnitelmaan, joille on tunnistettu tietoaineiston perusteella oppijalähtöinen tarve. Hallinnon päätöksissä voidaan parantaa esimerkiksi opetusresurssien kohdistamista niille kursseille, joille on tunnistettu tarvetta.

Yksi ennustamisen mahdollisuus on tarkastella valmistuuko koulutukseen hakija ennusteen mukaan tavoiteaikataulussa \citep{barberCourseCorrectionUsing2012a}. Tämän toteuttamisessa hyödynnetään hiljaisia signaaleja, joita pystytään tunnistamaan jo ennen oppijan epäonnistumista tai katoamista kurssilta. Näitä hiljaisia signaaleja on esimerkiksi poissaolot luennoilta tai verkkokurssien keskustelualueita, huolimattomasti tehdyt tehtävät ja muutokset oppijan käytöksessä.
