% !TEX root = ./HY-CS-main.tex

\chapter[Tietomallin hyödyntäminen oppimisanalytiikassa]{Tietomallin hyödyntäminen \\ oppimisanalytiikassa\label{luku4}}

Oppimisanalytiikan hyödyntäjiä on useissa käyttäjäryhmissä: oppijat, opettajat, opetuksen tutkijat, organisaatiot ja hallintohenkilöstö \citep{romeroEducationalDataMining2010}. Nämä käyttäjäryhmät hyödyntävät samaa tietoaineistoa eri käyttökohteisiin jalostettuna, joita on esimerkiksi oppijan osalta oman oppimisen parantaminen tai opettajien osalta opetuksen parantaminen vastaamaan paremmin oppijoiden vaatimuksia. Opetuksen parantamisessa tietoaineiston avulla voidaan esimerkiksi parantaa opetukseen liittyvää päätöksentekoa löytämällä kurssit, joista on eniten hyötyä oppijoiden kehittymisen kannalta. Oppija puolestaan voi esimerkiksi saada vinkkejä hänen oppimispolkuaan hyödyntävistä oppimateriaaleista.

Ennustavien mallien avulla muodostetaan keskimääräistä oppijaa kuvaavia malleja, joiden avulla yksittäisiä oppijoita voidaan vertailla \citep{wolffImprovingRetentionPredicting2013}. Ennustavan mallinnuksen avulla voidaan ennustaa esimerkiksi kuinka oppija tulee menestymään kurssilla ja onko oppija pääsemässä kurssia läpi. Tämä tapahtuu vertailemalla oppijaa muodostettuun malliin ja mallin avulla saatavaan ennusteeseen onko oppija vaarassa olla läpäisemättä kurssia. Tämän avulla oppijalle voidaan kohdistaa tarvittavia tukitoimia.

\section{Yksitäiseen oppijaan kohdennetut ehdotukset}

Oppijan menestymistä kurssilla voidaan ennustaa eri tarkoituksiin \citep{barberCourseCorrectionUsing2012a}. Tähän voidaan hyödyntää aiempien kurssien menestystietoa muista lähteistä, sekä kurssin edistyessä lisätä kurssisuorituksista saatavaa tietoa mukaan analyysiin. Yhdistämällä tämän visualisointiin, voidaan tarjota oppijalle reaaliaikainen näkymä kurssimenestyksestä ja hyödyntää tätä motivaation lähteenä. Kurssitasolla voidaan seurata opiskelijan toimintaa kurssilla ja tehdä havaintoja kurssin edistymisestä ja~menestymisestä~\citep{longPenetratingFogAnalytics2011,siemensLearningAnalyticsEmergence2013}. Tätä voidaan tehdä esimerkiksi luokittimilla tai yleistetyillä malleilla.

Naiivilla Bayesin luokittimella voidaan tunnistaa opiskelijoita, jotka ovat vaarassa saada hylätyn osallistumaltaan kurssilta. Esimerkiksi \citet{barberCourseCorrectionUsing2012} käyttävät selittävinä muuttujina henkilöön liittyviä taustatietoja, kuten suoritettujen opintopisteiden suhdetta yritettyihin opintopisteisiin ja toimintaa verkko-oppimisympäristön keskustelualueella. Riippuen kurssin viikosta selittäville muuttujille käytetään eri painoarvoja.

Kurssilta putoamisvaaraa voidaan ennustaa oppijan menestyksen perusteella tarkastelemalla riskitekijöitä oppijan toiminnasta verkko-oppimisympäristössä \citep{oliveSupervisedLearningFramework2018, suhonenUsingMoodleData2019}. Tarkastelua voidaan laajentaa eri kurssien väliseksi~\citep{kinnari-korpelaOppimisanalytiikallaTehokkaampaanOhjaukseen2020} ja analytiikan löytäessä putoamisvaarassa olevan oppijan riskitekijöistä, voidaan hänelle tarjota kohdistetusti tukea oppimiseen jo aikaisessa vaiheessa.

Usean selittäjän lineaarista regressiota voidaan hyödyntää esimerkiksi etsittäessä eri relaatioita oppijoiden verkko-oppimisympäristön toiminnan ja akateemisen menestyksen väliltä \citep{agudo-peregrinaCanWePredict2014}. Riippumattomia selittäviä muuttujia ovat eri tyyppiset interaktiot verkko-oppimisympäristössä ja riippuvana selittävänä muuttujana jokaisen oppijan saamana kurssin päättöarvosanana esittety akateeminen menestys. Näiden väliltä löydettiin merkittäviä relaatioita.

Oppimisanalytiikkaa voi hyödyntää myös sisällön suosittelemiseen \citep{longPenetratingFogAnalytics2011,siemensLearningAnalyticsEmergence2013}. Tässä oppijan oppimispolku muotoillaan osaamista vastaavaksi esimerkiksi ohjaamalla perusasiat jo hyvin osaava oppija haasteellisemmalle kurssille tai tarjotaan heikommin pärjäävälle opiskelijalle taitotasoa vastaavia tehtäviä. Tämä voidaan jatkojalostaa useammalle eri tasolle: mukautetaan oppimista oppijoiden mukaan prosessinäkökulmasta. Tätä voidaan jatkaa yksittäisen kurssin sisällön mukauttamisella ja jopa älykkään mukautuvan opintosuunnitelman luomiseen jatkumona kurssilta toiselle esimerkiksi oppimispolun muodossa.

Oppimispolku kertoo oppimistehtävien ohjeistukset ja tavoitteet, sekä havainnollistaa oppimisen edistymistä kurssin aikana \citep{toivolaFlippedLearningKaanteinen2017}. Oppimispolun halutaan mahdollistaa oppijan oman luontaisen oppimistahdin hyödyntäminen. Oppimisanalytiikan avulla voidaan visualisoida oppijan edistyminen oppimispolulla ja tarjota myös suosituksia seuraavista tehtävistä \citep{longPenetratingFogAnalytics2011}. Jos oppija ei ole vielä ymmärtänyt jotain oppimispolun osa-aluetta, voi analytiikka ehdottaa lisätehtävää osaamisen vahvistamiseksi ennen seuraavaan osa-alueeseen siirtymistä. Oppijan omaa käsitystä osaamisesta voidaan hyödyntää analytiikan tukena itsearvioinnin avulla. Oppijalle voidaan tarjota mahdollisuus vertailla omaa suorittamista anonymisoituun yhteenvetoon vertaisista oppijoista.

\section[Opetuksen kehittämiseen kohdennetut ehdotukset]{Opetuksen kehittämiseen kohdennetut \\ ehdotukset}

Oppimisanalytiikasta saatavalla datalla voidaan kehittää resurssien sijoittelua ja käyttöä~\citep{longPenetratingFogAnalytics2011}. Oppimisanalytiikalla voidaan löytää nykyisistä kursseista heikkoja kohtia, joihin ratkaisu voi olla uuden kurssin luominen tai nykyisen kehittäminen tukemaan osaamisvajeen paikkaamista. Tämä voi näkyä oppimateriaalin kehittämisenä, mikäli analytiikka osoittaa tietyn osa-alueen tehtävistä suoriutumisen olevan muita heikompi. Vertailussa voidaan hyödyntää eri opetusmateriaalin osien tarkastelukertoja.

Oppimisanalytiikan avulla voidaan ymmärtää paremmin oppilaitoksen onnistumisia ja haasteita \citep{longPenetratingFogAnalytics2011}. Oppilaitoksen tuottavuutta ja tehokkuutta voidaan kehittää hyödyntämällä viimeisintä tietoa ja haasteisiin pystytään vastamaan nopeasti. Tätä voidaan toteuttaa analysoimalla erilaisia skenaariovaihtoehtoja kokeilemalla vaihtoehtoja oppijan opetukseen vaikuttavista tekijöistä, ja saada näiden pohjalta muodostetusta ennusteesta vertailtavaksi eri muutosten vaikutukset.

Oppimisanalytiikan avulla voidaan kehittää opetussuunnitelmia sekä tukea hallinnon päätöksiä \citep{romeroEducationalDataMining2010,longPenetratingFogAnalytics2011}. Kurssivalikoimaa voidaan parantaa oppijoiden valintojen sekä suorituskertojen perusteella. Lisäksi voidaan löytää ajankohtaisia tarvepohjaisia lähtöjä uusille kursseille opetussuunnitelmaan, joille on tunnistettu tietoaineiston perusteella oppijalähtöinen tarve. Hallinnon päätöksissä voidaan parantaa esimerkiksi opetusresurssien kohdistamista niille kursseille, joille on tunnistettu tarvetta.

Yksi ennustamisen mahdollisuus on tarkastella valmistuuko koulutukseen hakija ennusteen mukaan tavoiteaikataulussa \citep{barberCourseCorrectionUsing2012a}. Tämän toteuttamisessa hyödynnetään hiljaisia signaaleja, joita pystytään tunnistamaan jo ennen oppijan epäonnistumista tai katoamista kurssilta. Näitä hiljaisia signaaleja on esimerkiksi poissaolot luennoilta tai verkkokurssien keskustelualueita, huolimattomasti tehdyt tehtävät ja muutokset oppijan käytöksessä.
